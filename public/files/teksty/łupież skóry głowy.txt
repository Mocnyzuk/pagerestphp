Łupież skóry głowy
<p>Łupież polega na złuszczaniu powierzchownych warstw zrogowaciałego naskórka w postaci
srebrzysto-popielatych łusek. Często towarzyszy temu świąd lub może być nasilony łojotok.
Najczęstszą przyczyną jest zaburzone pH skóry, które stwarza idealne środowisko do rozwoju
drożdżakopodobnego grzyba <em>Malassezia furfur</em>, którego metabolity podrażniając skórę,
pobudzają naskórek do nadmiernej proliferacji. W dodatku niewłaściwa pielęgnacja, dieta,
narażenie na przewlekły stres lub zaburzenia hormonalne nasilają objawy łupieżu.</p>
<p>W celu przywrócenia skórze właściwej równowagi mikrobiologicznej, należy pozbyć się
nadmiaru zrogowaciałego naskórka, przywrócić prawidłowe pH oraz odżywić skórę.</p>
<p>&nbsp;</p>
<p>Wyróżnia się kilka rodzajów łupieżu:</p>

<ul>
<li>Łupież suchy - przebiega z obfitym drobno płatowym złuszczaniem naskórka. Łuski są
w kolorze białym i nie przylegają do skóry. Nie towarzyszy temu wypadanie włosów
oraz stan zapalny skóry</li>
<li>Łupież tłusty - charakteryzuje się łuskami w kolorze żółtym, które są tłuste i mocno
przytwierdzone do podłoża. Zazwyczaj występuje stan zapalny, silny świąd oraz
wypadanie włosów</li>
<li>Łupież łojotokowy - główną rolę odgrywa grzyb drożdżopodobny oraz występuje
nasilony lojotok</li>
<li>Łupież azbestowy - charakteryzuje się grubą warstwą biało- szarych łusek
rozwarstwiających się.</li>
</ul>

<p>Łupież jest czynnikiem chorobowym, który wymaga specjalistycznej pielęgnacji,
niejednokrotnie także leczenia farmakologicznego. Dzięki wykonaniu <a class="text-decoration-none" href="/trichoskopia">trichoskopii</a> możliwe jest
ustalenie rodzaju łupieżu oraz stopnia jego nasilenia. Następnym krokiem jest zastosowanie
specjalistycznych preparatów trychologicznych oraz zabiegów.</p>

<p>W gabinecie TRICHODERMEDICA można skorzystać z różnorodnych zabiegów pomagających
w walce z łupieżem oraz dostosować właściwe preparaty w celu uzupełnienia kuracji domowej</p>

<p><strong>Metody stosowane w gabinecie TRICHODERMEDICA:</strong></p>

<ul>
<li><a class="text-decoration-none" href="/trichoskopia">Trichoskopia</a></li>
<li>Zabiegi trychologiczne dostosowane do rodzaju łupieżu</li>
<li>Hydrabrazja</li>
<li>Laser HAIRMAX</li>
<li>Darsonwalizacja</li>
<li>Preparaty trychologiczne dostępne w gabinecie</li>
</ul>
